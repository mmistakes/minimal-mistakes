---
author: cociñeira
comments:
  show: false
  fediHost: toot.site
  fediusername: xosem
  fediid: 106158589675457766
date: 2020-11-01 20:00:00
layout: single
navigation: true
categories:
- cociñeira
- fediverso
- Xeral
tags:
- cociña
- receita
- postre
- larpeiros
- castañas
- biscoito
---

# Biscoito de castañas - Larpeiros TVG


**Fonte**: [Larpeiros-TVG, 4 de Nadal 2018](http://www.crtvg.es/tvg/a-carta/verdinas-con-congro-e-mexillons-e-biscoito-de-castanas)

## Ingredientes

- 250 gr fariña trigo
- 150 gr fariña castaña
- 1 sobre lévedo
- 1/2 cullerada bicarbonato

- 200 manteiga
- 200 azucre

- 1 vaso pequeno licor

- castañas en sirope (confitadas?)
- pedriñas de chocholate
- 5 ovos

- 1,5 litros de leite enteiro
- 200 gr. de castañas enteiras peladas


## Preparación

Poñemos nun cazo grande o **leite** ao lume e cocemos as castañas peladas durante **unha hora aproximadamente**.  Un vaso do leite de cocer apartámolo para o biscoito, pois terá o gusto das castañas. Espelexamos as castañas cocidas, picámolas ben e reservámolas.

Podemos ir poñendo o forno a 180º para que vaia quencendo e tamén untar o molde desmontable con manteiga e enfariñalo.

Nun bol bater **manteiga e o azucre** (200gr. cada un) para _empomar a manteiga_, e cando xa están ben misturados ímoslle engadindo os cinco **ovos**, un a un. Agora ven a fariña de trigo, o bicarbonato e o lévedo. Todo peneirado ben miudiño e engadímolos de xeito progresivo a mezcla mentras seguimos batendo.

A esta mezcla engadirémoslle agora o vaso de leite de cocer as castañas, a fariña de castaña, o licor (viño doce, etc.), as castañas cocidas e picadas e finalmente as pedriñas de chocolate. Misturamos todo ben coa culler de pau e pasamos ao molde enfariñado.

O **forno** xa estará a 180ºC e cocemos durante _aproximadamente 40 minutos_.

## Presentación

Tras cocer o biscoito, e deixar arrefriar uns minutos, espolvorexamos _azucre glass_ por enriba. Fundimos un pouquiño chocolate e adornamos con fíos ou ao gusto. Finalmente colocamos algunha castaña confitada a xeito de adorno. 


**Bo proveito**

![](https://fediverse.blog/static/media/CD58818A-97D5-4F0E-1815-5CC5D35C4FBE.png)

_captura de pantalla do programa_. É iso unha taza de [Sargadelos](http://www.sargadelos.com/gl/)?

_Transcrición propia_








